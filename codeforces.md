# מטלת רשות - תחרויות תיכנות באתר CodeForces

*טיוטה - אפשרות אחת מתוך שתיים*

מטרת המטלה היא לאמן אתכם בפתרון חידות תיכנות אלגוריתמיות, להכין אתכם לראיונות עבודה, ולוודא שאתם מסוגלים לתכנת תחת לחץ זמן.

זוהי מטלת רשות, וניתן לצבור עליה עד **10** נקודות במהלך הסמסטר.

כדי לפתור את המטלה, צריך:

א. להירשם לאתר [CodeForces](https://codeforces.com/), עם שם-משתמש זהה לשם שלכם במוודל (בעברית).
 
ב. להירשם לתחרויות  Codeforces Round NNNN (Div. 2).

ג. לפתור כמה שיותר שאלות *במסגרת הזמן המוקצב לתחרות*, ובשפת ++C. שימו לב: כל תחרות מתקיימת בזמן מוגדר מראש ונמשכת כשעתיים - כדי לקבל ניקוד על התחרות, חובה לפתור את השאלות במסגרת הזמן המוקצב בלבד.

ד. להגיש קישור לדף התוצאות, לעמוד שמראה את השם שלכם, עם הניקוד ושפת-התיכנות (בדף של התחרות, ללחוץ על Final Standings).

הציון שלכם על התחרות יהיה הניקוד שקיבלתם באתר, לחלק ל-2000.

צוות הקורס שומר לעצמו את הזכות לבטל את המטלה או לשנות את תנאי המטלה במקרה של ריבוי תלונות של סטודנטים, העתקות, או בעיות אחרות שיתגלו במהלך הקורס.

