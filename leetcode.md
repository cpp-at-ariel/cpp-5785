# מטלת רשות - תחרויות תיכנות באתר LeetCode - לתכנת מתוך שינה

מטרת המטלה היא לאמן אתכם בפתרון חידות תיכנות אלגוריתמיות, להכין אתכם לראיונות עבודה, ולוודא שאתם מסוגלים לתכנת גם כשמעירים אתכם מהשינה בארבע לפנות בוקר  :-)

זוהי מטלת רשות, וניתן לצבור עליה עד **10** נקודות במהלך הסמסטר.

כדי לפתור את המטלה, צריך:

א. להירשם לאתר [LeetCode](https://leetcode.com/), עם שם-משתמש זהה לשם שלכם במוודל (בעברית).
 
ב. להירשם בכל שבוע לתחרות השבועית - Weekly Contest. התחרות מתקיימת בכל יום ראשון *בין 4:30 ל 6:00 בבוקר*.

ג. לפתור כמה שיותר שאלות *במסגרת הזמן המוקצב לתחרות*, ובשפת ++C.

ד. להגיש קישור לדף התוצאות, לעמוד שמראה את השם שלכם, עם הניקוד ושפת-התיכנות (בתחתית הדף של התחרות, בצד ימין למטה, יש ללחוץ על More:
![image](https://github.com/user-attachments/assets/ddce410f-ffdf-4e38-9ad3-7dd40ad17c19)
ולחפש את הדף המתאים).

הציון שלכם על התחרות יהיה הניקוד שקיבלתם באתר, לחלק ל-6.

צוות הקורס שומר לעצמו את הזכות לבטל את המטלה או לשנות את תנאי המטלה במקרה של ריבוי תלונות של סטודנטים, העתקות, או בעיות אחרות שיתגלו במהלך הקורס.

